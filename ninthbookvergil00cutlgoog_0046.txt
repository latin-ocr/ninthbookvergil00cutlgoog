24 AENElDOS LIB. lx.

cui Remulo cognomen erat, Turnique minorem
germanam nuper thalamo sociatus habebat.

Is primam ante aciem digna atque indigna relatu 595
vociferans, tumidusque novo praecordia regno,
ibat et ingentem sese clamore ferebat:

‘Non pudet obsidione iterum valloque teneri,
bis capti Phryges et morti praetendere muros?
En qui nostra sibi bello conubia poscunt!

Quis deus Italiam, quae vos dementia adegit?
Non hic Atridae nec fandi fictor Ulixes:

durum a stirpe genus, natos ad flumina primum
deferimus saevoque gelu duramus et undis;
venatu invigilant pueri silvasque fatigant,
flectere ludus equos et spicula tendere cornu.

At patiens operum parvoque adsueta iuventus
aut rastris terram domat aut quatit oppida bello.
Omne aevum ferro teritur, versaque iuvencum

¹ terga fatigamus hasta3 nec tarda senectus
debilitat vires animi mutatque vigorem:
canitiem galea premimus, semperque recentis
comportare iuvat praedas et vivere rapto

Vobis picta croco et fulgenti murice vestis,
desidiae cordi, iuvat indulgere choreis,

et tunicae manicas et habent redimicula mitrae.
0 vere Phrygiae, neque enirn Phryges ite per alta
Dindyma ubi adsuetis biforem dat tibia cantum!

607. Cf. G. 11. 472: etpatz‘ens operum exiguoque admeto raventun
— 612, 613. Cf. VII. 748: semperque recentis convectare rievat praedas
et vivere rapto. - 616, habent redimicula mitrae. Cf. IV. 216: men·
tum mitra crinemque madentem subnexus.

 

