AENEIDOS LIB. IX.

Multa virum solido argento perlecta relinquunt
armaque craterasque simul pulchrosque tapetas.
Euryalus phaleras Rhamnetis et aurea bullis
cingula, Tiburti Remulo ditissimus olim
quae mittit dona hospiti0‚ cum iungeret absenS,
Caedicus3 ille suo moriens dat habere nepoti,
postmortem bello Rutuli pugnaque potiti.
Haec rapit atque umeris nequiquam fortibus aptat.
Tum galeam Messapi habilem cristisque decoram 3⁶5
induit Excedunt castris et tuta capessunt.
Interea praemissi equites ex urbe Latina,
cetera dum legio campis instructa moratur,
ibant et Turno regi responsa ferebant,
tercentum, scutati omnes, Volcente magistro. 37ο
Iamque propinquabant castris muroque subibant,
cum procul hos laevo flectentis limite cernunt,
et galea Euryalum sublustri noctis in umbra
prodidit immemorem, radiisque adversa refulsit.
Haud temere estvisum. Conclamat ab agmineVolcens: 375
‘State viri3 quae causa viae? quive estis in armis
quove tenetis iter?’ Nihil illi tendere contra,
sed celerare fugam in silvas et fidere nocti.
Obiciunt equites sese ad divortia nota
hinc atque hinc, omnemque abitum custode coronant. 380
Silva fuit late dumis atque ilice nigra
horrida, quam densi complerant undique sentes;
rara per occultos lucebat semita calles
Euryalum tenebrae ramorum onerosaque praeda

364, umeris nequiquam fortibus aptat. cf. ΙΙ. 509: trementibus
aevo circumdat nequiquam umeris.

 

