2 AENEIDOS LIB. IX.

. Dixit, et in caelum paribus se sustulit alis, ’

ingentemque iuga secuit sub nubibus arcum.
Agnovit iuvenis, duplicisque ad sidera palmas
sustulit, ac tali fugientem est voce secutus:
‘Iri‚ decus caeli, quis te mihi nubibus actam
detulit in terras? Unde haec tam clara repente ’
tempestas? Medium video discedere caelum
palantisque polo stellas. Sequor omina tanta,
quisquis in arma vocas? Et sic effatus ad undam
'processit summoque hausit de gurgite lymphas,
multa deos orans, oneravitque aethera votis
Iamque omnis campis exercitus ibat apertis,
dives equum, dives pictai vestis et auri;
Messapus primas acies, postrema coercent
Tyrrhidae iuvenes, medio dux agmine Turnus
vertitur arma tenens, et toto vertice supra est;
ceu septem surgens sedatis amnibus altus

per tacitum Ganges, aut pingui flumine Nilus
curn refluit campis et iam se condidit alve0.

Hic subitam nigro glomerari pulvere nubem

, prospiciunt Teucri, ac tenebras insurgere campis.
Primus ab adversa conclamat mole Caicus:
‘Quis globuS, ο cives, caligine volvitur atra?
Ferte citi ferrum, date tela, ascendite muros
hostis adest, heia t’ Ingenti clamore per omnis

14, 15. Cf. V. 657: deuse paribus per caelum sustulit alis, ingen·
temque fuga secuit sub nubibus arcum. — 27, Messapus. Cf. VIII. 6:
Ductores primi Messapus et Ufens. —29. Repeated from VII. 784.
- 35, caicus. Cf. Ι. 183: celsis in puppibus arma Caici. - 37. Cf.
IV. 594: Ferte citi flammas, date tela.

 

