AENEIDOS LlB. 1x. '

Neptuni fabricata manu considere in ignis?

Sed vos, o lecti, ferro quis scindere vallum
apparat, et mecum invadit trepidantia castra?
Non armis mihi Volcani, non mille carinis

est opus in Teucros3 addant se protinus omnes
Etrusci socios ; tenebras et inertia furta
Palladii, caesis summae custodibus arcis,

ne timeant, nec equi caeca condemur in alvo:
luce palam certum est igni circumdare muros,
Haud sibi cum Danais rem faxo et pube Pelasga
esse putent, decimum quos distulit Hector in annum.
N unc adeo, melior quoniam pars acta diei,

quod superest, laeti bene gestis corpora rebus
procurate, viri, et pugnam sperate parari!
Interea vigilum excubiis obsidere portas

cura datur Messapo et moenia cingere flammis.
Bis septem Rutuli, muros qui milite servent,
delecti 3 ast illos centeni quemque sequuntur
purpurei cristis iuvenes auroque corusci.
Discurrunt variantque vices fusique per herbam .
indulgent vino et vertunt crateras aenos.
Conlucent ignes noctem custodia ducit
insomnem lud0.

145, considere in ignis. cf. 11. 624: mihi uisum considere in
aguis Ilium. - 151. Cr. II. 165: avellere templo Palladium, caesis
summae custodibus arcis. - 152, equi caeca condemur in alvo. cf.
11. 18: delecta virum sortiti corpora furtim includunt caeco lateri,
penitusque cavernas ingentis uterumque armato milite complent. —
155. Cf. XI. 289: Hectom's. ..manu uictoria Graium . . . in deci-
mum uestigia rettulit annum. - 164, 165, fusique per herbam indul-
gent vino. Cf. Ι. 214: fusique per herbam implentur veteris Bacchi.

 

