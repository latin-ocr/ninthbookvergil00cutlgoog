8 Anxurnos mn. rx.

Haec super e vallo prospectant Troes et armis
alta tenent, nec non trepidi formidine portas
explorant, pontisque et propugnacula iungunt, 170
tela gerunt. Instant Mnestheus acerque Serestus,
quos pater AeneaS, si quando adversa vocarent,
rectores iuvenum et rerum dedit esse magistros
Omnis per muros legio sortita periclum
excubat exercetque vices, quod cuique tuendum est. 175
Nisus erat portae custos, acerrimus armis,
Hyrtacides, comitem Aeneae quem miserat Ida
venatrix iaculo celerem levibusque sagittis ;
et iuxta comes Euryalus, quo pulchrior alter
nonfuit Aeneadum Troiana neque induit arma, 180
ora puer prima signans intonsa iuventa.
His amor unus erat, pariterque in bella ruebant:
turn quoque communi portam statione tenebant.
Nisus ait: ‘Dine hunc ardorem mentibus addunt,
Euryale, an sua cuique deus fit dira cupido? 185
Aut pugnam aut aliquid iamdudum invadere magnum
Ι mens agitat mihi, nec placida contenta quiete est.
Cernis quae Rutulos habeat fiducia rerum.
Lumina rara micant3 somno vinoque soluti
procubuere ; silent late loca: percipe porro 190
quid dubitem et quae nunc animo sententia surgat.
Aenean acciri omneS, populusque patresque,
exposcunt mittique viros, qui certa reportent.
Si, tibi quae poscO, promittunt— nam mihi facti

181. Cf. VIII. 160 : prima genas vestibat flore iuventas. — 188, Ru-
tulos habeat fiducia rerum. cf. Ι. 132: Tantane vos genem's tenuit
fiducia vestri? - 191. CI. Ι. 582: quae nunt antino sententia surgit?

Α

 

