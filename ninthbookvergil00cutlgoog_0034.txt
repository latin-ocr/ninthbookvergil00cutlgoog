12 AENEIDOS LlB. IX.

accipio et comitem casus complector in omnis.

Nulla meis sine te quaeretur gloria rebus;

seu pacem seu bella geram, tibi maxima rerum
verborumque fides! Contra quem talia fatur ²80
Euryalus: ‘Me nulla dies tam fortibus ausis

dissimilem arguerit; tantum fortuna secunda

haud adversa cadat. Sed te super omnia dona

unum oro: genetrix Priami de gente vetusta

est mihi, quam miseram tenuit non Ilia tellus ²85
mecum excedentem, non moenia regis Acestae.

Hanc ego nunc ignaram huius quodcumque pericli est
inque salutatam linquo: nox et tua testis

dextera quod nequeam lacrimas perferre parentis,

At tu, oro, solare inopem et succurre relictae. ²90
Hanc sine me spem ferre tui: audentior ibo

in casus omnis.' Percussa mente dedere

Dardanidae lacrimas; ante omnis pulcher Iulus

atque animum patriae strinxit pietatis imago.

Tum sic effatur: ²95
‘Sponde digna tuis ingentibus omnia coeptis.

Namque erit ista mihi genetrix nomenque Creusae

solum deluerit, nec partum gratia talem

parva manet. Casus factum quicumque sequentur,

per caput hoc iuro, per quod pater ante solebat: 300
quae tibi polliceor reduci rebusque secundis,

haec eadem matrique tuae generique manebunt.'

Sic ait inlacrimans3 umero simul exuit ensem

279. Cf. VII. 444: bella oiri pacemque gerant. - 287, huius quod·
cumque pericli est. Cf. I. 78: quodcumqae lroc regni—303. cf.
VI. 1: Sic fatur lacrimans.

A.

 

