AENEIDOS LIB. 1x.

fama sat est-tumulo videor reperire sub illo
posse viam ad muros et moenia Pallantea'
Obstipuit magno laudum percussus amore
Euryalus3 simul his ardentem adfatur amicum :
‘Mene igitur socium summis adiungere rebus
Nise, iugis? Solum te in tanta pericula mittam?
Non ita me genitor, bellis adsuetus Opheltes,
Argolicum terrorem inter Troiaeque labores
sublatum erudiit, nec tecum talia gessi,
magnanimum Aenean et iata extrema secutus:
est hic, est animus lucis contemptor, et istum

qui vita bene credat emi quo tendis honorem'
Nisus ad haec: ‘Equidem de te nil tale verebar,
nec ias; non: ita me referat tibi magnus ovantem
Iuppiter aut quicumque oculis haec aspicit aequis.
Sed si quis, quae multa vides discrimine tali,

si quis in adversum rapiat casusve deusve,

te superesse velim3 tua vita dignior aetas.

Sit qui me raptum pugna pretiove redemptum
mandet humo, solita aut si quaid Fortuna vetabit,
absenti ierat inferias decoretque sepulcro.

Neu matri miserae tanti sim causa doloris,

quae te sola, puer, multis e matribus ausa
persequitur, magni nec moenia curat Acestae'
Ille autem: ‘Causas nequiquam nectis inanis,
nec mea iam mutata loco sententia cedit:
acceleremus‚’ ait. Vigiles simul excitat: illi

197, laudum amore. Cf. V. 138: laudumque adrecta cupido. —
²09· Cf. IV. 372: nec Saturnius hoec oculis pater aspicit aequis. -
aro. Cf. VII. zoo: qualia multa mari nautac patiuntur in olto.

 

