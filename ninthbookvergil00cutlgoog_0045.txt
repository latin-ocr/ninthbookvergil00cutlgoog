AENEIDOS LlB. IX.

Martius a stabulis rapuit lupus, Undique clamor
tollitur: invadunt et fossas aggere complent,
ardentis taedas alii ad fastigia iactant.
Ilioneus saxo atque ingenti fragmine montis ι
Lucetium portae subeuntem ignisque ferentem, 570
Emathiona Liger, Corynaeum sternit Asilas,
hic iaculo bonus hic longe fallente sagitta,
Ortygium Caeneus, victorem Caenea Turnus,
Turnus Ityn Cloniumque, Dioxippum Promolumque
et Sagarim et summis stantem pro turribus Idan, 575
Privernum Capys. Hunc primo levis hasta Themillae
strinxerat: ille manum proiecto tegmine demens
ad volnus tulit; ergo alis adlapsa sagitta -
et laevo insuta est lateri manus —- abditaque intus
spiramenta animae letali volnere rupit. 580
Stabat in egregiis Arcentis filius armis,
pictus acu chlamydem et ferrugine clarus Hibera,
insignis facie, genitor quem miserat Arcens,
eductum matris luco Symaethia circum
flumina, pinguis ubi et placabilis ara Palici: Ι 585
stridentem fundam positis Mezentius hastis
ipse ter adducta circum caput egit habena,
et media adversi liquefacto tempora plumbo '
diffidit, ac multa porrectum extendit harena.¹

Tum primum bello celerem intendisse sagittam 590
dicitur, anteferas solitus terrere fugaceS,
Ascanius, fortemque manu fudisse Numanum

582, pictus acu chlamydem. Cf. XI. 777: pictus acu tunicas ;
ferrugine clarus Hibera. Cf. XI. 772 : peregrina ferrugine clarus.
- 589. Cf. V. 374: fulva moribundum extendit harena.

 

