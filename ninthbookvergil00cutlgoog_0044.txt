22 AENEIDOS LIB. IX.

in partem quae peste caret, tum pondere turris
procubuit subito, et caelum tonat omne fragore.
Semineces ad terram, immani mole secuta,
confixique suis telis et pectora duro
transfossi ligno veniunt. Vix unus Helenor
et Lycus elapsi. Quorum primaevus Helenor,
Maeonio regi quem serva Licymnia furtim
sustulerat, vetitisque ad Troiam miserat armis,
ense levis nudo parmaque inglorius alba ; -
isque ubi se Turni media inter milia vidit,
hinc acies atque hinc acies astare Latinas: ‚
ut fera, quae densa venantum saepta corona
contra tela furit, seseque haud nescia morti
inicit, et saltu supra venabula fertur,
haud aliter iuvenis medios moriturus in hostis
inruit, et qua tela videt densissima tendit.
At pedibus longe melior Lycus inter et hostis
inter et arma luga muros tenet, altaque certat
prendere tecta manu sociumque attingere dextras,
Quem Turnus, pariter cursu teloque secutuS,
increpat his victor: ‘Nostrasne evadere, demenS, 5⁶0
sperasti te posse manus ?' Simul adripit ipsum
pendentem et magna muri curn parte revellit.

’ Qualis ubi aut leporem aut candenti corpore cycnum
sustulit alta petens pedibus Iovis armiger unciS,
quaesitum aut matri multis balatibus agnum 565

541, caelum tonat omne fragore. Cf. XII. 757: caelum tonat
omne tumultu. - 554. Cf. line 400: sese medios moriturus irr hostis
inferatl- 564. Cf. V. 2 54: quem praepes ab Ida sublimem pedibus

wit Ievis armiger uncis.

 

