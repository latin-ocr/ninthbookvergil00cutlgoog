AENEIDOS LIB. IX.

Filius huic contra, torquet qui sidera mundi :
‘O genetrix, quo fata vocas, aut quid petis istis?
Mortaline manu factae immortale carinae
fas habeant, certusque incerta pericula lustret
Aeneas? Cui tanta deo permissa potestas?
Immo ubi defunctae finem portusque tenebunt
Ausonios olim, quaecumque evaserit undis,
Dardaniumque ducem Laurentia vexerit arva,
mortalem eripiam formam magnique iubebo
aequoris esse deas, qualis Nereia Doto
et Galatea secant spumantem pectore pontum'
Dixerat idque ratum Stygii per flumina fratris,
per pice torrentis atraque voragine ripas
adnuit, ettotam nutu tremefecit Olympum.
Ergo aderat promissa dies et tempora Parcae
debita complerant, curn Turni iniuria Matrem
admonuit ratibus sacris depellere taedas, ’
Hic primum nova lux oculis offulsit, et ingens

visus ab Aurora caelum transcurrere nimbus
Idaeique chori 3 tum vox horrenda per auras
excidit, et Troum Rutulorumque agmina complet:
‘Ne trepidate meas, Teucri, defendere navis,
neve armate manus : maria ante exurere Turno
quam sacras dabitur pinus. Vos ite solutae,

ite deae pelagi : genetrix iubet.’ Et sua quaeque

93. Cf. IV. 268: deum . . . regnator, caelum ac terras qui numine
torquem Ciris, 520: deum rex, omnia qui imperio, terras, mare, sidera,
uersat. — 103. Cf. V. 594: per maria umida nando Carpathium
Libycumque secant. - 104. Cf. VI. 323: Cocyti stagna alta vides
Stygiamque paludem, di cuius iurare timent et fallere numen.

 

